---
title: Kysymyksiä ja vastauksia
permalink: /kysymykset/
hide: true
---
    
# Kysymyksiä ja vastauksia

**Mitä suorituksia kurssiin kuuluu?**

Kurssiin kuuluu kaksi osasuoritusta, joista saa erillisen suoritusmerkinnän:

* Tietorakenteet ja algoritmit I (5 op): viikot 1–8
* Tietorakenteet ja algoritmit II (5 op): viikot 9–16

**Miten voin ilmoittautua kurssille?**

Kurssille ei ilmoittauduta etukäteen vaan vasta kummankin osan lopussa. Ohjeet ilmoittautumiseen julkaistaan kummankin osan viimeisen viikon tehtävässä.

Kaikki opiskelijat ilmoittautuvat kurssille avoimen yliopiston kautta.

**Mitä tulee tehdä, jotta saa suorituksen?**

Sinun tulee ratkaista joka viikolta vähintään viisi tehtävää deadlineen mennessä sekä osallistua tenttiin.

**Millainen on kurssin tentti?**

Kumpaankin osasuoritukseen kuuluu tentti Kumpulan kampuksella.

Kurssista ei voi saada opintopisteitä ilman tenttiin osallistumista. Tenttiin ei ole mahdollista osallistua etänä.

**Miten kurssin tehtävät tulee ratkaista?**

Sinun tulee toteuttaa itse kurssin tehtävien ratkaisut. Et saa palauttaa esimerkiksi ratkaisua, joka on kaverin tekemä tai tekoälyn tuottama. Tarkemmin vaatimukset on kuvattu [kurssin pelisäännöissä](https://cses.fi/tira25s/text/3444).

**Saako kurssilla etsiä tietoa netistä?**

Et saa etsiä netistä suoraan tietyn tehtävän ratkaisua. Esimerkiksi jos tehtävänä on toteuttaa AVL-puu, et saa etsiä netistä AVL-puun toteutusta ja palauttaa sitä vähän muokattuna. Sinun tulee tehdä toteutus alusta alkaen itse.

Muuten saat käyttää nettiä tavallisesti tiedonhakuun esimerkiksi, jos haluat selvittää tietyn asian liittyen Pythonin syntaksiin, funktioihin tai moduuleihin.

**Voinko palauttaa aiemmin tekemäni ratkaisun?**

Jos olet osallistunut kurssille aiemmin ja kurssilla on nyt sama tehtävä, voit palauttaa suoraan aiemmin itse tekemäsi ratkaisun.

**Milloin suoritukset kirjataan?**

Kummankin osan suoritus kirjataan kuukauden kuluessa deadlinesta.

**Miten suoritukset näkee?**

Suoritukset kirjataan ensin Helsingin yliopiston rekisteriin (Sisu), josta ne siirtyvät automaattisesti Opintopolkuun.

**Maksaako kurssin suorittaminen?**

Kurssin suorittaminen on tällä hetkellä maksutonta kaikille.

